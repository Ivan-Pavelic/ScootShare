\chapter{Zaključak i budući rad}
		
		\indent Zadatak naše grupe bila je izrada web aplikacije za iznajmljivanje romobila. Glavne funkcionalnosti aplikacije su pregled romobila, iznajmljivanje i unajmljivanje romobila. Tijekom čitavog semestra radili smo na razvoju projekta te smo nakon gotovo 15 tjedana projekt uspješno priveli kraju.\newline
		\indent U prvoj fazi projekta, naš tim se okupio radi razvoja aplikacije. Ovaj početni korak uključivao je dodjelu projektnog zadatka te usmjeren rad na dokumentiranje zahtjeva. Znali smo da će nam bez detaljnog i kvalitetnog dokumentiranja zahtjeva biti puno teže te smo zato ozbiljno prisupili tom dijelu. Tijekom ove faze, posvetili smo se izradi obrazaca uporabe, sekvencijskih dijagrama, modela baze podataka te dijagrama razreda. Ovi dokumenti pokazali su se ključnima prilikom suradnje s podtimovima odgovornim za razvoj backend-a i frontend-a. Vizualni prikazi idejnih rješenja problemskih zadataka, uključujući dijagrame i obrasce, pokazali su se izuzetno korisnima. Njihova izrada omogućila je jasno razumijevanje koncepta i uštedjela mnogo vremena tijekom drugog ciklusa razvoja, posebice kada su se pojavile nedoumice oko implementacije rješenja.\newline
		\indent U drugoj fazi projekta, fokus se pomaknuo prema implementaciji naše aplikacije. S progresijom rada na aplikaciji, suočavali smo se s naprednijim konceptima, što je zahtijevalo dodatno samostalno proučavanje alata i programskih jezika. Osim što smo aktivno radili na implementaciji aplikacije, bilo je nužno posvetiti se dokumentiranju preostalih zahtjeva i izradi potrebne popratne dokumentacije.Drugom fazom dominirala je intenzivna faza samostalnog rada gdje su članovi tima aktivno istraživali i primjenjivali stečena znanja u rješavanju izazova tehnološkog razvoja. Ovaj period samostalnosti pridonio je značajnom jačanju kompetencija tima, otvarajući put uspješnoj realizaciji postavljenih projektnih ciljeva. Ovaj intenzivan rad na razvoju aplikacije omogućio nam je dublje razumijevanje tehnoloških aspekata projekta.\newline
		\indent Korištenje videopoziva putem aplikacije Microsoft Teams pružilo nam je izvrsnu platformu za održavanje produktivnih sastanaka, olakšavajući fluidnu razmjenu informacija i znanja unutar tima.\newline
		\indent Za većinu članova tima ovo je bio prvi put da rade na razvoju aplikacije u timu, stoga je to izuzetno vrijedno iskustvo za sve nas. S ozbirom da ćemo u budućnosti gotovo sigurno radit u timovima, drago nam je da smo se s tim načinom rada susreli vćć na faksu.Iako aplikacija ima svojih mana i mjesta za napredak, ponosni smo na postignuće koje smo ostvarili. 